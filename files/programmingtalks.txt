## প্রোগ্রামিং এর কিছু কথা

আজকে আমি  প্রোগ্রামিং  নিয়ে কিছু কথা বলবো। আশা করি আপনাদেরও কাজে লাগবে। আমি কিভাবে প্রোগ্রামিং শুরু করেছি তা নিয়ে আমি “আমার প্রোগ্রামিং “ ব্লগে অনেক কিছু লিখেছি । ঐ ব্লগটা যারা পড়েছেন তারা হয়তো জেনে গিয়েছেন আমার কিভাবে প্রোগ্রামিং এর জগতে আসা হয়েছে । যাই হক প্রথম প্রথম যখন প্রোগ্রামিং করতাম তখন মনে হত যে সুপার জিনিয়াস না হলে প্রোগ্রামিং করা সম্ভব না। এত পরিমান লজিক কিভাবে মনে রাখবো তা নিয়ে নতুন প্রোগ্রামারদের সবারই কম বেশী উদ্বেগ কাজ করে। আমিও তার বেতিক্রম ছিলাম না । প্রথমে সাধারন যোগ ,বিয়োগ এর সমস্যা সমাধান করেত গেলেই মনে হত যে আমাকে দিয়ে মনে হয় প্রোগ্রামিং হবে না। তারপর কিছুদিন প্র্যাকটিস করার পর একটা উন্নতি খেয়াল করলাম যে মোটামুটি ১০ থেকে ১৫ লাইনের কোড এখন করা তেমন কোনো কঠিন কাজ মনে হচ্ছে না। তারপর যখন ইউনিভার্সিটির ৩য় সেমিস্টারে গেলাম তখন ডাটা স্ট্রাকচার করার সময় সবগুলো কনসেপ্ট ভালো ভাবে বুঝতে শুরু করলাম । মূলত তখন থেকেই প্রোগ্রামিং এর প্রতি আলাদা ভালো লাগা কাজ করে । তখন মোটামুটি  ছোট থেকে মাঝারি আকারের প্রব্লেম সল্ভ করতে পাড়া শুরু করি । দেখেন এখানে একটা কথা বলে রাখা ভালো , প্রোগ্রামিং এমন একটা সেক্টর যেখানে ২০ বছর টানা প্রোগ্রামিং করার পরও কেউ বলতে পারবে না যে সে প্রোগ্রামিং এর সব কিছু পারে । প্রোগ্রামিং পাড়া বতলে কোনো শব্দ আছে বলে আমার মনে হয় না । হয়ত সাবাই একটু অবাক হচ্ছেন যে কি সব আবল তাবল বলছি। একটু ওয়েট করেন বুঝাচ্ছি । প্রোগ্রামিং শেখাটা তেমন বড় কোনো বিষয় না । কারন আমার কাছে যা মনে হয় যে কেউ চাইলেই প্রোগ্রামিং শিখতে পারবে । আমিও প্রথমে ভাবতাম প্রোগ্রামিং আমাকে দিয়ে হবে না । সামান্য ইনক্রিমেন্ট এর লজিক প্রথম দিকে মাথায় ঢুকত না। কিন্তু কেয়েকদিন প্র্যাকটিস করার পর ধীরে ধীরে কোডের আকার বাড়তে থাকলো । তারপর থেকেই বুঝলাম সবটা হচ্ছে প্র্যাকটিসের উপর নির্ভর করে।  আপনাদের আমি বলছি আপনি নিজে যদি ২ থেকে ৩ মাস সময় দেন আপনিও প্রোগ্রামিং শিখে ফেলতে পাড়বেন । এখন বলবেন যদি এমনই হত তাহলে সবাই প্রোগ্রামিং শিখে লাখ লাখ টাকা ইনকাম করত। এখানেই হচ্ছে আসল রহস্য । ২ থেকে ৩ মাসে আপনি প্রোগ্রামিং এর সব কনসেপ্ট মোটামুটি শিখে ফেলতে পাড়বেন ঠিকই কিন্তু কোনো কাজে আসবে না । কারন প্রোগ্রামিং এর মানে খালি কোড লিখা না । এর মানে হল আপনি একটা রিয়েল লাইফ সমস্যার সমাধান করা কম্পিউটার এর প্রসেসিং করার ক্ষমতাকে কাজে লাগিয়ে। আর এখানেই সবার ঝামেলাটা বাধে। আমাদের কম্পিউটার সাইন্সে একটা কনসেপ্ট আছে ক্রিটিকাল থিঙ্কিং । এর মানে হল যেকোনো সমস্যার লজিকাল এবং গাণিতিক সমাধান খুজে বের করা । কারন কম্পিউটারকে দিয়ে আপনি কাজ করাতে হলে আপনার সব কমান্ড দিতে হবে গাণিতিক ভাবে । কারন কম্পিউটার গাণিতিক বা লজিক ছাড়া অন্য কিছু বুঝেনা । যুগের বিবর্তনে আমাদের প্রোগ্রামিং ল্যাংগুয়েজগুলো দেখতে ইংরেজি অক্ষরের হলেও মূলত তা সব গাণিতিক কমান্ড । আর সবাই যেহেতু সব কাজ করতে পছন্দ করে না তাই অনেকেই এই ক্রিটকাল থিঙ্কিং জিনিসটা পছন্দ করে না । এটা মানুষের জীনগত বৈশিষ্ট । কেউ গান গাইতে পছন্দ করে ,কেউ খেলতে আবার কেও গবেষনা করতে। এখন কথা হচ্ছে ক্রিটিকাল থিঙ্কিং বিষয় টা কি জন্মগত ? যদি জন্মগত হয় তাহলে কিভাবে বুঝবো ? বা আমার যদি এই বিশিষ্ট না থাকে তাহলে আমি কি প্রোগ্রামিং শিখতে পাড়বো না ?

যদি এক কথায় উত্তর দেই তাহলে বলবো ক্রিটিকাল থিঙ্কিং বিষয়টা জন্মগতও আবার নাও । যদি জন্মগত আপনার বিশিষ্ট হয় যে আপনি একজন ক্রিটিকাল থিঙ্কার তাহলে বুঝার উপায় হল আপনাকে কিছু করতে হবে না । যেমন নিউটন , আইন্সটান তারা জন্মগত ক্রিটিকাল থিঙ্কার ছিল যার কারনে তাদের সামনে কোনো সমস্যা আসলে তারা সেটার প্রচলিত পদ্ধতিতে সমাধান না করে তার গাণিতিক সমাধান খুজে বের করত। আর যদি আপনি জন্মগত এই বিশিষ্টের না হন তাহলে যে আপনি প্রোগ্রামিং শিখতে পাড়বেন না বা ক্রিটিকাল থিঙ্কার হতে পাড়বেন না এমনটা না । আমারা আমাদের ব্রেইনের নিউরনকে ট্রেইন করাতে পারি । অর্থাৎ আমরা যদি কোনো কাজ বারবার করি তাহলে আমাদের মস্তিষ্কও তেমনভাবে প্রতিক্রিয়া দেখাতে শুরু করে । এটা অনেকটা কোনো রোবটকে হাটা শেখানোর মত । আর তা করার একমাত্র উপায় হচ্ছে বারবার প্র্যাকটিস করা। প্রোগ্রামিং করতে করতে একটা সময় দেখা যায় যে সমস্যাগুলো আগে অনেক বড়  মনে হত সেগুলো এখন খুবই সামান্য ব্যাপার । এর কারন হচ্ছে আপনার মস্তিস্ক আগে সামান্য কিছু ডাটা প্রসেস করেই ক্লন্ত হয়ে যেত কিন্তু ধীরে ধীরে মস্তিস্ক অনেক বেশী সংখ্যক ডাটা প্রসেস করতে পারছে তাই অনেক বড় সমস্যাও সমাধান করতে পারছে। সবকিছুর শুরুটা সবসময় কঠিন হয় ধীরে ধীরে তা সহজ হতে শুরু করে । আমি আমার অনেক বন্ধু যারা নতুন প্রোগ্রামিং শিখতে চেয়েছিল তাদের প্রোগ্রামিং ছেড়ে দিতে দেখেছি ।  সবার ক্ষেত্রে আমি দেখেছি কিছু বিষয় কমন রয়েছে যেমন তারা প্রোগ্রামিং শুরু করার কয়েক সপ্তাহের মধ্যে ছেড়ে দিয়েছে । কয়েকদিন বেসিক প্রোগ্রামিং করার পর যখন তারা ছোট ছোট কিছু প্রব্লেম সল্ভ করতে পারছে না তখনই তারা প্রোগ্রামিং ছেড়ে দিয়েছে। আপনি কোনো কিছুতেই রাতারাতি এক্সপার্ট হতে পাড়বেন না। প্রব্লেম সল্বিং এমন একটা বিষয় যা কয়েকদিনে আয়ত্ত করা যায় না । এটার জন্য আপনার আগে মস্তিস্ককে ট্রেইন করাতে হবে একটা সময় পর দেখবেন আপনার মাথায় আটমেটিক প্রব্লেম সল্ভ করার ক্ষমতা চলে এসেছে। আমি যদি আমার কথা বলি তাহলে দেখেন আমিও প্রব্লেম সল্বিং করতে গেলে আটকে যাই । যখন আটকে যাই তখন মনে হয় ধূর আর প্রোগ্রামিং করব না কিন্তু কিছুক্ষন পর আবার চেষ্টা করি , অনলাইন থেকে সাহায্য নেই , কি কারনে বা কোন জায়গায় আটকে গেলাম তা ভালোভাবে বুঝি যেনো পরবর্তীতে এরকম কোনো সমস্যা এলে সমাধান করতে পারি । কারন আমি জানি আমি নিজেও শিখতেছি।  হুট করে সব প্রব্লেম সল্ভ করা কারো পক্ষেই সম্ভব না । তাই আপনাদের বলি যদি একান্ত প্রোগ্রামিং শেখার ইচ্ছা থাকে তাহলে একটু ধৈর্য নিয়ে শিখতে হবে । অনেক জায়গায় আটকে যাবেন মনে হবে আর পারবো না । সবকিছু রেখে দিয়ে একটু অন্য কাজ করেন পরে দেখবেন আবার প্রোগ্রামিং করতে ভালো লাগছে। যাই হক অনেক কিছুই বলে ফেলেছি । আশা করি কাজে লাগবে । পরবর্তীতে আমি প্রোগ্রামিং শেখার কিছু ধাপ নিয়ে আরেকটা ব্লগ লিখবো যেনো কিছুটা হলেও আপনাদের প্রোগ্রামিং শেখায় ভূমিকা রাখতে পারি। 

ধন্যবাদ সবাইকে,

মোহাম্মদ মুকিত